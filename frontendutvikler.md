
---

## Frontendutvikler ledig i&nbsp;Oslo 🙋🏻‍♀️

Jeg er på jakt etter min neste jobb! Jeg tror at jeg kommer til å finne den i en fleksibel organisasjon, som har erfaring med at ikke alle utviklere lages i samme fabrikk. Kompetanse&shy;profilen min er ikke A4, og stillingsannonser er sjelden noe jeg kjenner meg igjen i. _Mange snakker om sine tverrfaglige team, få beskriver roller for tverrfaglige folk._

Min spesialisering er UI. Jeg har 15 års erfaring med å få ting ut i nettlesere — hvorav 4 år som systemutvikler med webapplikasjonene i et stort logistikksystem hos Posten/Bring.

**Jeg ser etter en rolle der jeg kan fokusere på kode.** Ikke bli skremt av at jeg har bakgrunn som designer, det er mange dager jeg er mest systemutvikler med et bankende devops-hjerte. Kanskje litt prosjektleder ved behov, jeg trenger ikke få ferdigtygde oppgaver. Lengre framover, etter et år eller to, så tar jeg gjerne på meg mer lederansvar. Nå i 2020, så ivrer jeg etter å prioritere programmering og tekniske utfordringer. Men jeg stiller uansett med erfaringen om at det også fins andre typer problemer å håndtere i komplekse systemer og prosesser med mange involverte. Jeg spiller kollegaer gode, og blir aller mest motivert av hva vi får til i fellesskap.

## Jeg ser etter dere som…

* er rigget sånn at jeg deployer **kode ut til ekte brukere** første uken
* driver med **inhouse produktutvikling** (ikke konsulenthus, ikke byrå med kundeprosjekter)
* har **parprogrammering** som en naturlig del av utviklerkulturen

### Forventninger til min neste jobb

* Fast ansettelse. Flere ansatte enn konsulenter blant utviklerne. Flere kvinner som koder. Usedvanlig sterkt inntrykk ellers kan kompensere for manglende representativ kvinneandel. 💁🏻‍♀️
* Konkurransedyktig lønn. 💰 Andre goder betyr ikke så mye, men bonus for individuelt kompetansebudsjett jeg disponerer selv.
* Kontor sentralt i Oslo. Alternativt mye veksling med hjemmekontor. 📍
* Ny MacBook Pro 13" med internasjonal engelsk tastatur. Jeg vil pakke ut og sette opp selv. 💻

---

## Dere trenger meg som…

* jobbet 4 år som systemutvikler i Posten. Der var vi ~30 utviklere som laget logistikksystemet for bedriftskunder hos Bring. Jeg hadde overordnet faglig ansvar for UI på tvers i fullstack-teamene.
* har lang fartstid som drivkraft i fagmiljøer. Jeg deltar, holder foredrag og workshops, organiserer.
* drev eget firma i 7 år. De tidlige årene bygget jeg skreddersydde implementasjoner av WordPress for egne kunder, seinere mye samarbeid med andre utviklere på større IT-prosjekter.

### Mer om mine eventyr med å…

* [debugge](https://elisabethirgens.github.io/notes/2019/07/gimme-source-maps/) (jeg digger debugging!)
* [etablere et horisontalt frontend-team](https://elisabethirgens.github.io/notes/2019/08/horizontal-teams/)
* [definere strategi for responsiv design av et logisikksystem](https://elisabethirgens.github.io/notes/2019/10/responsive/)
* [sloss med å lære React](https://elisabethirgens.github.io/notes/2020/02/why-react/) && [bli glad i lære JavaScript](https://elisabethirgens.github.io/notes/2020/04/enjoy-vanilla/)
* [nerde på universell utforming og HTML](https://elisabethirgens.github.io/notes/2020/03/a11y-numbers/)
* [organisere en internasjonal konferanse: CSSconf Nordic](https://elisabethirgens.com/2018/conf-organizing/)
* [håndtere avhengigheter i moderne JavaScript-land](https://elisabethirgens.github.io/notes/2020/01/dependencies/)

---

### Tips til hvem jeg bør snakke mer med?
Gi en lyd på hello@elisabethirgens.com
